

Designprinciper
=======================

Rapporten är en analys av hur några webbplatser förhåller sig till ett urval av
designprinciper.


Urval
-----------------------

Det är intressant att undersöka webbplatser som har en koppling till varandra för
att eventuellt hitta gemensamma nämnare. Mitt val föll på tre tillverkare av
träningskläder, Adidas, Nike och Reebok, samma webbplatser som användes i mina tidigare
undersökningar, Färgschema och Laddningstider.




Metod
-----------------------

Jag gjorde en analys av webbplatsen mot bakgrund av de designpriciper som presenteras
på webbplatsen [Design Elements & Principles] (https://www.canva.com/learn/design-elements-principles/).


Resultat
-----------------------

#### Adidas ####

Adidas har som mål att presentera de produkter de har till försäljning och kan
hantera köp och leverans av dessa från sin webbplats.
Jobbar med stora rektangulära element som skapar en känsla av struktur.
Intrycket skapas av kontrast mellan den vita bakgrunden och den mörkare
bakgrunds färg som används i de annonser som visas på sidan. Sidna är
symmetrisk och består till största delan av 2 alternativt 4 kolumner.

Liv och rörelse i sidan skapas av korta videosekvenser eller animeringar i
annonsform. Skor som "svävar" genom luften. Foton på människor som springer.
Ett element som repeteras är den pil som finns på de flesta knappar och
knapparna är uteslutande svart-vita med en sublim hovereffekt, texten blir
[FIGURE src="image/handlanu.png?width=150&crop-to-fit&save-as=jpg&q=60" class="right w25"]
grå. Pilen ger mig en känsla av att jag bör klicka vidare, att det är
"till höger" det händer. Jag slås också av att det står "Handla" på många av
knapparna, inte "Köp". Att handla väger in som ett mer positivt ord än att köpa.

Inga signalfärger används förrän långt ned på sidan där en gul rektangel ger
mig 15% rabatt om jag registrerar mig för ett nyhetsbrev. Har jag inte
"handlat" och klickat "höger" så är det dags nu!
[FIGURE src="image/registrera_dig.png?width=500&crop-to-fit&save-as=jpg&q=60" class="center w25"]

Ser man till undersidorna så är de uppbygga på samma sätt. Vit bakgrund
kontrasterar mot rektangulära element i form av bilder och annonser.
Väldigt fyrkantigt.

#### Nike

Även Nike vill presentea sina produkter och locka till köp.
Ljus design och mycket rörelse i första sidan. Det består i första hand av en
helside-stor animering av en sko som byggs ihop av olika element. Några viktiga
budskap (rabatt, fri frakt, fri retur m.m.) rullar också i en banner ovanför.
Sedan byggs balans och symmetri upp av den vita bakgrundfärgen och rektangulära
block med annonser,mycket folk i rörelse. Lika stora och god balans och
gemensamma färger.

Väldigt subtila hover-effekter, känslan av rörelse skapas helt av foton och
animeringar.
Sidan använder 2 alternativt 3 kolumner och det ord som upprepas här är: Shoppa.
Även undersidor innehåller mycket rörelser i form av animeringar i annonsen


#### Reebok
Reebok fortsätter på samma linje som de tidigare med en ljus bakgrund.

Fyrkantiga designelement med kontrasterade bakgrundsfärger. Mer kulörta färger
här, inte så mörka annonsdelar. Det finns inga videosekvenser för att skapa
rörelse men däremot mycket bilder på människor i rörelse. Springer, lyfter
vikter, står på händer och dansar.

[FIGURE src="image/reebok_movement.png?width=650&crop-to-fit&save-as=jpg&q=80" class="center w25"]

Växelvis helbredd, 2, 3 och 4 kolumner som ger ett flexibelt intryck. De
individuella rader "väger" lika mycket och skapa en känsla av balans i sidan.
Samma typ av knapp med pil till höger som fanns på Adidas sida dyker och och
likheten är alldeles för slående för att vara en tillfällighet. Samma färger
(svart-vit) och typsnitt (sans-serif) men en hover-effekt som skiljer, en liten
sidledsförflyttning.
Någonstans här googlar jag och visst är det så, Reebok ingår i Adidas Group
vilket känns helt rimligt med tanke på likheten i design.






Analys
-----------------------

För mig är det slående att mina 3 sidor är väldigt lika i uppbyggnad och i det
budskap de vill sända/sänder sitt budskap.

Tydliga rektangulära former med levande foton och videosekvenser som skapar
rörelse på sidan.

Man får direkt ett meddelande om vad det är för företag och måste sedan bläddra
nedåt för att "ta sig vidare". Här kommer uppmaningen att handla/köpa/shoppa och framförallt
på Adidas och Reeboks sidor är det väldigt tydligt. "Ta dig vidare, klicka på
pilen, handla!"

Uppdelningen i kolumner och visuella block skapar en god balans och symmetri,
inga element som sticker ut.

Just när det gäller Adidas och Reebok är det ju nästan pinsamt att jag inte
uppmärksammat det förrän nu att de faktiskt ingår i samma koncern. Men jag
tycker faktiskt att sidorna har olika karaktär och känsla, faktum är att de
skiljer sig mer åt än vad t.ex. Nike och Reebok gör, i alla fall det första
intrycket.

Sedan kom det där med knappen med pilen och det stod ju helt klart
att det inte var en tillfällighet. Frågan är ju om det är så lyckat? Vill de
att det ska vara tydligt att de ingår i samma koncern borde det ju vara fler
saker som knyter samman designen? Nu är det alldeles för otydligt.

Min slutsats är att de vill vara 2 separata företag och då borde de gjort något åt knappen,
bara ta bort pilen, kanske en annan basfärg.

Referenser
-----------------------

[Design Elements & Principles](https://www.canva.com/learn/design-elements-principles/)

[Adidas - Reebok acquisition](https://www.adidas-group.com/en/investors/investor-events/reebok-acquisition/)

Övrigt
-----------------------

Jag har gjort denna rapporten på egen hand.

*Johan Lindberg*
