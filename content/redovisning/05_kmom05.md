---
---
Redovisning kmom05
=========================

### Webbplatsers laddningstid

Jag valde att använda samma webbplatser för min undersökning av laddningstid som jag använt till undersökningen av färgschema. Det var intressant att se, eftersom deras uppbyggnad var så lik varanda, om det skulle skilja mycket i prestanda. Visst skiljde det en del men man kan inte säga att det "kändes" när man klickade runt på sidorna. Ingen av dem upplevde jag som seg eller trög, trots att betygen de fick inte var bländande, framförallt på mobil-sidan.

### Cimage

Cimage är ju fantastiskt smidigt och funktionellt. När jag tidigare har använt bilder har jag ju klippt och beskurit innan jag lagt dit bilden. På den dator jag använder nu har jag inte haft tillgång till något värre än Paint som följer med Windows. Det är ju väldigt basalt men det kan i alla fall beskära och förminska bilder så man får med det man vill och filen inte blir så stor. Men Cimage gör det ju så mycket smidigare att bolla med olika utseenden "i farten", för att inte nämna de filter och anpassningar som finns. Toppen!

###  @desinax/figure

Jag hade inga större problem med att aktivera modulen, bara jag skrev rätt sökväg i min LESS-fil. Sedan var jag osäker på funktionen när det gäller den responsiva delen i `FIGURE`. Jag tyckte inte det fungerade men det visade sig, när jag tänkt lite och läst lite mer nogrannt, att när jag **gjorde som jag skulle** så **funkade det som det skulle**. Kontentan var att man måste sätta en höjd eller bredd på bilden om man inte vill ha den i originalstorlek och sedan kan man använda den responsiva lösningen i `FIGURE`. Det är också viktigt att välja en klass som finns. `w33`  var definierad, `w30` var det inte.

### Bilder för webben

Vad vore webben utan bilder? Visst fanns det en början där det räckte för internets användare att skriva mail och sedan chatta med varandra. Men i och med digitalskamerans utveckling i början va 2000-talet blev det ju så mycket smidigare att dela med sig av sina foton. För att inte tala om smartphonen för dryga 10 år sedan...explosion.

Kvaliteten på bilderna var ju inte fantastisk i början och filerna var inte jättestora. Dock diskuterades prestandan redan då eftersom det egentligen överallt , utom på universitet och högskolor, var uppringt internet som gällde. Och det gick trögt vill jag lova.
Nu för tiden är det ju inte så mycket bandbredden som sätter gränsen utan mer hur fort servern kan leverera och min dator kan processa bilderna.

Det är ju helt klart viktigt att ha det med sig...det onödiga i att skicka en bild med fantastik kvalitet där man inte kan se någon skillnad när den sparats om till 5% av sin ursprungliga storlek.

### TIL?

Börja INTE med att döpa om filerna i blogg-mappen, då försvinner viss funktionalitet.
