---
---
Redovisning kmom03
=========================

**Hur känns det att vara styrd till ett vertikalt grid, hämmande eller
stödjande?**

Det känns bra tycker jag. Det är ju ett nytt sätt att tänka men för mig så känns
helt klart som ett stöd, något att hänga upp designen på. Jag har ju historiskt
lätt hamnat i ett petande med pixlar hit och dit men nu kan jag luta mig mot
dessa 24 kolumner istället vilket gör det lättare för mig att få kontroll över
sidans flöde.

**Hur känns det att jobba med ett typografiskt horisontellt/baseline grid, ser
du någon poäng med det?**

Jag tror vikten av det typografiska grid:et blir större när man har lite mer
text och bilder på sidan. Det ter sig ju lite magiskt om man till exempel har
en 3-kolumners layout och texten ändå håller sig i linje i alla 3 kolumner,
framförallt om man blandar in bilder med. Kan vi lösa det ser jag en STOR
poäng med horisontellt grid.


**Berätta om hur du valde typsnitt till din webbplats.**

Jag har hittills hållit min styling till ett minimum och i valet av typsnitt
var jag nöjd med att landa i ett typsnitt utan serifer, jag tycker det blir
mjukare och behagligare att läsa. Jag valde bland dem som fanns i
`typography-font-families.less`.

**Har du jobbat med liknande gridbaserade layouttekniker sedan tidigare?**

Nope, inte alls.

**Hur känns det att jobba med LESS och moduler? Lyckas du återanvända moduler
mellan teman för kmom02 och kmom03?**

Kan kännas lite vimsigt att hålla koll på att man laddar in allt i rätt ordning
när man lägger till saker/moduler men när det väl funkar så funkar det. Jag
återanvänder givetvis en hel del mellan mina teman eftersom min styling är
begränsad men samtidigt är jag lite rädd att sabba tidigare moment som inte är
rättade. Så hittills har jag gjort kopior och kopierat över inställningarna för
att inte riskera något. Jag tror att uppdelningen i olika moduler kommer bli
"snyggare" mot slutet av kursen när man mer har landat i var som verkligen är
bas-layout eller grid-layout.

**Hur gick det med din responsivitet för webbplatsen?**

Jag tycker att jag fick till det utan att ta bort något väsentligt. Sedan
skulle jag kunna sitta och pilla mer med utseendet vid olika breakpoints men men...
I skrivande stund har jag 5st breakpoint och jag vet inte om det är mycket eller
lite.
Jag tror egentligen att jag skulle kunna peta lite mer så det ser snyggt ut på
mindre skärmar, alltså mobiler. Men det är ju också så att om man ändrar viss
design, säg typsnitt i header eller nåt, så är det inte osannolikt att man
behöver ändra en breakpoint så rätta mig om jag har fel men responsivitet känns
som om man börjar med på allvar när sidans design är färdig. Jag fick för mig att
använda ett större typsnitt mot slutet för att förbättra läsbarheten och det
innebar ju att jag fick göra om alla mina breakpoint.

**Vilken är din TIL för detta kmom?**

Grids och framförallt vertikalt! Det gör det mycket lättare för mig att få
överblick över en sidas design.
