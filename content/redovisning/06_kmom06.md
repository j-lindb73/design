---
---
Redovisning kmom06
=========================

Jag tycker det är mycket nyttigt att få möjligheten att bryta ned en sida i
Designelement och Designprinciper. Att lära sig tolka och bedöma olika
beståndsdelar och fundera över hur de påverkar mig. Jag börjar ju på en
väldigt låg nivå design-mässigt och har inte reflekterat innan över varför jag
uppfattar en sak som snygg eller harmonisk. Vanligare är att man reagerar på
något som är fult men att fortsätta jobbet och verkligen vaska fram vad det är,
det har jag inte brytt mig om förrän nu.

Vad man tar med sig från uppgiften att utvärdera designprinciper beror antagligen
till viss del vilka webbsidor man valde. Mina sidor var ju inte "extrema" på
något sätt utan vanliga sidor och ganska lika varandra. Jag tar med mig att det
är, bland de jag valde, med ganska små medel i själva webbdesignen man försöker
skapa en identitet. Fokus läggs istället på de "annonser" som istället
uppdateras ganska ofta.

Resultat blir en levande sida och det är lättare när man
bara kan lägga ut det på en reklambyrå att fixa.

Momentets teman
--------------

Vid det här laget har jag skapat några variabler som gör det ganska smidigt att
justera färgerna på de olika regionerna så det blir oftast det jag börjar med.
En stor del av principen sätts ju faktiskt med färgschemat. Man ändrar sedan
linjer och lite hover-effekter vilket är saker som följt mig från tidiga teman.

Detta moment tvingade mig att bygga på lite saker och trots att det är nyttigt,
skapade det en del friktion. Det var inte självklart att de effekter jag ville
komma åt var så lätta att implementera och när man väl lyckades var de inte så
snygga eller så ställde det till annat med designen som jag helt enkelt inte
tyckte mig ha tid att rätta till.

I nuläget vill man bara börja snickra på våra projekt och jag hoppas att jag
ska kunna lägga lite fokus på att få Design-projektet som jag verkligen vill,
med de effekter jag vill. Att få till "The final touch” vore roligt och det som
får pusslet att kännas färdigt, att inget skaver.

Min TIL för detta moment är att hänga i. Tyvärr kändes det inte alls inspirerande
att sätta igång med detta moment när projektet hägrar men det känns just nu
väldigt bra att ha gjort det. Jag kommer ha nytta av det, helt klart.
