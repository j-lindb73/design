---
---
Redovisning kmom01
=========================

**Är du sedan tidigare van att jobba i ramverk för att bygga webbplatser?**

Inte på något sätt, detta är helt nytt för mig. Den erfarenhet jag möjligtvis har av något liknande är att jag pillat lite med att sätta upp saker i Sharepoint. Det var i princip på hobbynivå men det blev ändå så att vi använde det "på riktigt" på mitt förra jobb.

Sharepoint känns dock som om det är ganska komplicerat om jag ska vara ärlig. Det är svårt att få en bra överblick och framförallt när man skulle sätta upp rättigheterna.

Mycket handlar det om att jag inte gått någon kurs utan bara letat reda på det som behövs för att lösa mitt problem för stunden. Det ger ju inte någon djupare kunskap direkt.

**Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?**

Nope, helt nytt här med. Jag räds inte att sätta upp labbmiljön och jag är en relativt van felsökare. Det som får mig att tveka ibland är ju att vi använder mer Bash och jag får ju vara ärlig att säga att Windows-gränssnittet känns mer som hemmaplan för mig. Men vi får väl se vad jag säger om ett par år.


**Har du några förutfattade meningar, eller kanske en etablerad övertygelse, inom design och användbarhet för webben?**

Nja, vet inte om jag har rätt att ha det, jag är ju novis. Men jag gillar stilrena sajter där det bara känns rätt och man inte tänker så mycket på hur det funkar. Men från att gilla det till att veta hur man tar sig dit, det är ju en resa.

**Hur kändes det att styla webbplatsen med CSS? Gick det bra?**

Jag blir alldeles snurrig av alla "extra" element som finns (outer- och inner-wrap in multum) och att "ta tag" i den färdiga HTML-filen och styla den var inte lika klockrent som jag hade velat. Hörsammade uppmaningen att bara göra den "användbar".

**Vilken är din TIL för detta kmom?**

Faktiskt var det att jag hittade en [youtube-film][Position] som på 9min gick igenom grunderna i "CSS-fenomenet Position". Den gav mig bättre insikt i hur det kan fungera och en förklaring till varför det ibland hoppar på plats och ibland inte.

[Position]:https://www.youtube.com/watch?v=jx5jmI0UlXU
