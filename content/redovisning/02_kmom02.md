---
---
Redovisning kmom02
=========================

**Vad tycker du om LESS och det sättet vi jobbar med LESS-moduler?**

Jag inser att det kan förenkla saker och ting att dela upp i moduler. Vi har ju inte gjort några stora projekt hittills men jag har ändå tyckt det blir jobbigt att hitta rätt ställe i CSS-filen när man ska hitta rätt. Att dela upp det i moduler känns smart för att snabbare hitta rätt.

**Är du bekant med Makefiler och make sedan tidigare, eller något liknande byggverktyg? Vad anser du om det?**

Man har väl snickrat ihop några enkla BAT-filer i sina dar och det är nog så nära jag kommer. Det får väl vara ok trots att det handlar mer om Windows-världen. Grundtanken att slippa repetitiva uppgifter, nästan oavsett hur små de är, gör ju att man sparar tid. Det svåra är att hitta brytgränsen mellan den tid det tar att göra "scriptet" och hur mycket tid man sparar. Väger man in risken att skriva fel i ett krångligt kommando, eller långt i form av flera satser, kan det ju betala sig ganska fort att automatisera uppgiften.


**Hur kändes det att kompilera LESS till CSS, var det något du reflekterade över?**

Man kom ju ganska snabbt in i att man var tvungen att kompilera. Jag använde nog Inspektera-läget lite oftare för snabba test för att slippa kompilera ibland. Än så länge är min LESS-kod inte avancerad men det känns bra att det inte bara blir en minifierad CSS-fil utan att det finns en läsbar kopia som man eventuellt skulle kunna felsöka om det behövs.

**Kommentera ditt tema, hur kan man beskriva dess design och hade du några planer på “design” när du byggde ditt tema?**

Alltså, jag har ingen riktig tanke på hur mitt tema ska se ut vad gäller färgsättning och dylikt än. Jag försöker bara få saker och ting att hamna på rätt ställe i nuläget.

**Vilken är din TIL för detta kmom?**

Denna gång får min TIL vara "be om hjälp" när det behövs. Jag känner mig förvirrad av alla DIV-element och fick inte till flödet på en av mina sidor. En koncis fråga i chatten löste mitt problem.
