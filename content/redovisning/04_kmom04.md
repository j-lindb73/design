---
---
Redovisning kmom04
=========================

###Skrivuppgiften###

Jag får erkänna att design inte är mitt huvudintresse, men det var ändå intressant
att gå lite djupare i analysen av några webbsidor och när man lägger lite tid
på det så tror jag man kan lära sig en del. Det ger i alla fall en förståelse
inför de faktorer som påverkar mig som besökare.


###Mina teman###


#####Minimalistic#####

[länk](http://www.student.bth.se/~jolb15/dbwebb-kurser/design/me/redovisa/htdocs/?style=kmom04_minimalistic)

Här valde jag ett monokromt färgschema och använder egentligen bara 2 st färger, en senapsgul och en brun variant. Plockade bort lite detaljer (hover-färg i menyn, linje under H1) och använda Calibri till brödtext och Frutiger till H-element. Typsnitt utan serifer som är lättläst och "clean".

#####Colorful#####

[länk](http://www.student.bth.se/~jolb15/dbwebb-kurser/design/me/redovisa/htdocs/?style=kmom04_colorful)


Här använde jag en Triad-färgschema med lite "hippa" färger. Min tanke var en ungdomlig, nästan barnslig, stil. Rosa-lila färger med inslag av en turkos-liknande färg i den responsiva menyn och som hover i den vanliga. Kostade på mig en linjär gradient i headern för att lätta upp sidan lite mer.
Som typsnitt valde jag ett från Google Fonts som heter Gloria Hallelujah. Påminner om handskrift och ger en mer personlig karaktär till temat. Jag laborerade lite med avståndet mellan bokstäver för att se om det tjänade på att bli lite mindre kompakt men valde att hålla kvar vid standard-mellanrummet.


#####Dark#####

[länk](http://www.student.bth.se/~jolb15/dbwebb-kurser/design/me/redovisa/htdocs/?style=kmom04_dark)

Här valde jag ett djupt blått, monokromt, färgschema. Det blev en skön atmosfär, i motsats till mitt färgglada tema och lugnet sänker sig. Använder 3 olika nyanser av blått.
Jag gjorde ingen justering av typsnitt, använder samma som i Minimalistic eftersom jag tyckte att det fyllde sitt syfte fullt ut.


###Kodstruktur###

Här känns det ju fortfarande som lite kaos. Grunden hämtas från Kmom3:s bastema. Eftersom jag inte etablerat det ultimata temat (finns det?) så ligger nästan alla mina anpassningar i de separata LESS-filerna för kursmomentet. När jag väl skapat de variabler jag tyckte mig behöva i det första temat var det ju smidigast att kopiera filen och byta färger med mera.
Mitt extra typsnitt och grunden till den ligger dock i typography-font-families.less så den ska ju gå att återanvända.

###Min TIL för momentet###
Vikten av att ALLTID kolla kod efter stavfel eller syntax-fel. I arbetet med att få in mitt typsnitt från Google ställde avsaknaden av ett semikolon till det vilket gjorde att jag helt enkelt inte trodde jag skulle kunna få in något typsnitt. Men en extra titt löste det hela.
