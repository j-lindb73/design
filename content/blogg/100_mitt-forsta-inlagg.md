---
author: jal
category:
    - fika
    - kapitelslut
published: "2019-08-31"
---
Mmm...tårta!
==================================

Dagen var den 31/8 2019. Jag hade gjort mig till och lagt ner min själ i ett
bakverk som skulle skapa ett gastronomisk eko i norra delen av Småland, om inte
för evig tid, så i alla fall under några timmar.


<!--more-->


[FIGURE src="image/1.jpg?width=500&crop-to-fit&area=10,8,10,10&q=40" caption="Tårtan i dess helhet" class="right w50"]


[FIGURE src="image/1.jpg?width=500&crop-to-fit&area=10,8,10,10&f=grayscale&q=40" caption="Tårtan i dess helhet men blek." class="right w50"]

Anledningen till detta var att jag, efter drygt 15 års anställning, jobbade min
sista dag. Då ska man faktiskt bjuda på något gott att äta.

Det som i sig var en utmaning, när man hamnade i den positionen att det förväntades
godsaker, var att delar av srbetsstyrkan levde under oket av en kronisk sjukdom
kallad glutenintolerans. Det innebär, för en högst rudimentär bagare som jag, att
ingen av de 2-3 bakverk jag kände mig trygg i att producera var ätbara för dessa
kollegor. De säkra ingredienserna hade under år upprepats som ett mantra:
maräng och bär. Så det fick det bli!

[FIGURE src="image/1.jpg?width=250&crop-to-fit&area=40,44,42,40" caption="Bär!" class="left w25"]

Vad som kan sägas är att det helt klart blev en hit och tack och lov att det var min sista dag på jobbet. Den prestationsångest det skapat vid nästa ansvarstillfälle (fikaansvar ca var 3:e månad) hade varit outhärdligt!
